#

# Úsvit stříbrného krále

# Obsah

[Kapitola 1. Sirotčinec Belaliiných slz 1](#_Toc39876812)

[Elfí hierarchie: 4](#_Toc39876813)

# Kapitola 1. Sirotčinec Belaliiných slz

Přednáška o historii kovotepectví by snad mohla být někdy zajímavá, ale se starým Calåem to byly dvě hodiny čiré nudy. 
Za teplého podzimního rána se pod zbarveným stromem konala výuka pro budoucí elfí kováře. Dvanáct chlapců, 
neboli drigů sedělo v kruhu a všichni se neúspěšně snažili vypadat, že dávají pozor. Aedor už asi posté litoval, 
že se radši nepřihlásil na řezbářství, či práci se dřevem. Ne že by hoblík, pila a dláto byly kdovíjak zajímavé, 
ale cokoliv je lepší než Calåm a jeho „na tuto dobu netradiční vhled do jakosti materiálu s přimícháním toho a 
tamtoho...&quot; I když může být rád, že právě teď nesedí na hodině rituálů. Minulý týden, zrovna když probírali 
rituální zvířecí oběť pro osobní ochranu, zkomolil praelfštinu a místo vytvoření obraného kruhu vyzvracel prstýnek.

„Tak to je pro dnešek vše, na příště si prosím nastudujte, jak Oren Traamil zavedl revoluci v drobném tepání obličejů
do zlatých plátů.&quot; Žáci se rozespale zvedali ze země a uklízeli zápisky, když Calam najednou zostřil svůj hlas a
pravil: Ty ne, drigu Aedore, vy se hlas přímo řediteli. Žádá si tvoji okamžitou přítomnost!&quot; S těmito slovy opustil 
prostranství a rozprostřelo se ticho. Aedr se podíval na chlapce s červenými vlasy. „Artane, myslíš si, že to ví?&quot; 
„Já... netuším. Snad ne. Ale pokud ano, nepráskni nás, ano? Řekni třeba, že jsi to ukradl sám a že jsi tím šel nakrmit vlky...&quot; 
„Dobře. Držte mi palce.&quot; Když odcházel, několik kluků mu ještě poklepalo na rameno pro štěstí. Aedor se snažil vypadat 
vyrovnaně, ale bál se, že tentokrát bude tělesný trest horší než minule. Dostal tehdy deset ran rákoskou na záda a kuchař 
mu slíbil, že příště jich dostane sto, jestli ještě něco vyvede. A to mu tehdy neukradli kus nejlepšího masa z meadonského 
medvěda. I když, jen si odřízli, jak by to mohl vědět... Dali si přeci pozor, aby je nikdo nesledoval. Celých deset minut se 
hryzal a dloubal, aby nějak zahnal nervozitu a každý krok k ředitelově domku byl těžší a těžší. Nakonec stál přede dveřmi a 
jako by měl v rukách led a v hrdle poušť. Že by to svedl na ostatní? Přeci jen, oni průser nemají a třeba by mu odpustili. 
S rukou stále na dveřích se najednou dveře otevřeli sami a v nich stál ředitel.

„Á, drig Aedor. Pojď dál a udělejte si pohodlí.&quot; Ředitel, starší muž s pečlivě zastřiženým vousem a bílými vlasy staženými do ohonu, se následně otočil a rázoval si to do své kuchyně. Měl na sobě šedý plášť, pod kterým byla vidět zelená tunika a zelené kalhoty. Udělejte si pohodlí... To jsou ta nejvlídnější slova, co jsem od něj kdy slyšel. Buď je to moc dobrý, nebo sakra špatný... S těmito myšlenkami Aedor pomalu zavřel dveře a pomalým krokem mířil ke krbu, očima stále hledající po místnosti cokoliv, co by mu napovědělo, jestli se má bát, nebo těšit. Místnost byla kruhová a krb byla spíš jen dekorace. Neměl žádný komín, neboť ředitel byl mág dostatečně mocný na to, aby si v domě udržel příjemnou teplotu i v zimě. Kromě židlí byly stěny úplně holé. Měl najednou pocit, jako by elma Trodor něco skrýval. Kromě dveří do ostatních místností byly uprostřed místnosti čtyři židle a malý stolek z pařezu Jeho oči upoutal dopis, který na stolku ležel. Jeho dumání přerušilo Trodorovo odkašlání. „No tak, posaďte se.&quot; Vlídnost jeho tónu mu dodala potřebný pocit bezpečí. Pohlédl na Trodora a všiml si, že v jeho ruce se blýská šálek čaje. Jakmile ten šálek přistál před ním a Trodor mu nabídl cukr, věděl, že je něco špatně.

Starý elma se na něj podíval s pobavením a pravil: „Mladíku, tvoje tvář mění barvu ze zelené na růžovou rychleji než měňavka, kterou honí šelma. Sice bych tě měl potrestat za ten kus masa, který kuchař postrádá, ale v důsledku nejnovějších událostí je to příliš malicherné.&quot; Aedor naprázdno polkl a pak usrkl čaje. Byl dobrý, moc dobrý. A tohle je špatné, moc špatné...

Trodor pokračoval: „Chápu tvé obavy. Možná to o mě nevíš, ale sám jsem vyrostl v tomto útulku. A mezi námi, Romir je sice dobrý kuchař, ale hrozně horkokrevný. Když jsem byl já student, tak jsme si do kuchyně čas od času taky pro něco přišli, ale těch ran nám vyměřovali polovinu, a to ještě starého Weina, co tu byl před Romirem podezírám, že se někdy schválně nedíval.&quot; Trodor si všiml, jak chlapec ztuhl. „Hlavně klid. Nebudu ti lhát, sám asi tušíš. Něco se stalo. Abys ale pochopil vážnost těchto událostí, chvilku mě poslouchej.

Jsme sirotčinec, který založila Belalia po tom, co jí válka s klanem Rhodor vzala všech sedm potomků, to víš. Teď ale dobře poslouchej, protože to, co ti teď řeknu, se nikdy nesmí dostat ven, rozhodně ne k nepovolaným. Říkám to všem, kteří odsud odcházejí, po tom, co dospějí. Tehdy, když dobili jejich domov, jí byla dána milost, ale odmítla ji. Chtěla zemřít po boku svých blízkých. Legenda říká, že její pláč byl tak upřímný a tak srdce rvoucí, že plakal i sám vítr. Každopádně ji tehdy vojáci nedokázali zabít, a tak ji dovedli před cadara, jehož jméno neznáme, který ji vyslechl a propukl v pláč též. Balia bědovala, že dítě nezná rod, nezná klan, nezná čest, dítě je prostě dítě. Trheim měl tehdy velké jmění a důležité kontakty. A to nejdůležitější, měl dítě s jednou služkou, o kterém zatím věděli jen oni dva, neboť byl ženatý s urozenou, nějakou caltenou, to není důležité. Nabídl jí možnost uchránit podobného osudu ostatní děti tím, že založí sirotčinec pro bohaté. Nabídl jí, že ten sirotčinec dostane všechny záruky bezpečí a sami bohatí ho zaplatí. A zároveň spolu ujednali podmínky. Každý, kdo dítě do sirotčince dá, se vzdává jakékoliv naděje na to, že by dítě mohl dostat zpátky. Dítě ztrácí rodinné jméno a my nesmíme dítěti říct, kdo je jeho otec, ani matka. Dítě ztrácí všechnu urozenou krev. Z toho, jak se sirotčinec rozrůstá, lze očividně vyvodit to, že to spoustě bohatých vyhovuje.&quot; Aedr kývl. Překvapilo ho, že je urozené krve, ale nemá to žádnou hodnotu, neboť se toho musí vzdát. „Takové byly podmínky a šlo hlavně o to, aby nikdo neměl pochybnosti o tom, že jsou děti neškodné. Nikdo by jim tedy neměl chtít ublížit, protože na trůn žádný levoboček právo nemá, pokud vyroste u nás. Od té doby se po Belanii vystřídali čtyři ředitelky, a nakonec jsem se na žádost Aerethy, mé předchůdkyně, asi před deseti vrátil sem do sirotčince a stal jsem se ředitelem. A řeknu ti, je to mizerná práce, přijímat patolízalské caltuny či cadary. Snaží se mě přesvědčit o tom, jak hrozně rádi by si děťátko nechali, ale kvůli bezpečí, kvůli blahu to nejde. Jsem už hodně starý a za život jsem jich viděl možná až moc a stejně bych ty pravdomluvné napočítal na prstech jedné ruky. A to i bez malíčku. Dosud je vše jasné?&quot;

Aedr přikývl a opět se napil čaje. Trodor se sehnul, vzal dopis a rozevřel ho. „To vše je to, co se stalo a jak to má být. Jenže přišel problém, někdo porušil pravidla. Dnes ráno přišel dopis, že tě máme přeložit do jiného sirotčince.&quot;

Aedr se zarazil. „Kam, elma? Vždyť jsem tu jako doma. Navíc, za rok mě máte už pustit. Nedá se s tím něco dělat?&quot;

„Mně to, drigu, vysvětlovat nemusíš. Na tom dopise je totiž špatně úplně všechno. Nikdo nemá vědět o tom, že seš tady. Nikoho by to zajímat nemělo. Nikdo nemá právo tě přesunout. A navíc, z toho dopisu je poznat to jednoznačné, chtějí tě zabít.&quot;

Jestliže Aedr předtím zelenal, tak teď úplně zbledl. „Ale elma, co mám dělat?&quot;

„Jak jsem řekl, klid chlapče. Vše je zatím v pořádku. Jak už jsem říkal, za ty roky jsem tu viděl mnoho mizerů, ale mám stejný názor jako naše zakladatelka. My děti za naše rodiče nemůžeme. Jsem tedy stoprocentně na tvojí straně, jenže této prosbě musím vyhovět. Počkej, počkej, mlč. Samozřejmě, že ti pomůžu. Musíme to zaopatřit, jakože jsem tě poslal, ale ty jsi na místo nikdy nedorazil.&quot;

Aedrovi se najednou honily myšlenky hlavou. „Takže opravdu musím pryč? Co moji přátelé? Co Artan? Co Melria?&quot;

Ředitel svraštil čelo a začal si mnout oči. „Aedore, jsi mladý, neviním tě z tvých emocí. Ale poslouchej mě, to, co tu děláme, je riskantní. Pokud to špatně skončí, nezemřeš jenom ty, caltunové se mohou rozhodnout celý sirotčinec vyhladit se zemí a pak čtyři stovky duší zemřou společně s tebou.&quot;

„Já, omlouvám se. Nechcete mě tedy vydat? Já...&quot; Opět polkl naprázdno, odkašlal si a pokračoval: „já se obětuji&quot;.

Trodor se usmál a pravil: &quot;Ano, chápu tě. Děkuji ti, že jsi to řekl, ale musím tě ochránit. Jednak je to proti kodexu naší zakladatelky, kdy máme chránit každého svěřence, jednak se mi příčí, že takto obcházejí zákony a jednak... té v moči vyválené prasetem vykálené hyeně neposkytnu to zadostiučinění. Jen ať si vrtá hlavou, kde jsi a ať nemá klidný spánek až do konce svých dnů.

Aedr se navzdory situaci rozchechtal a Trodor se k němu přidal. V místnosti jako by najednou panovala přátelská atmosféra. A na Aedra dopadlo vědomí, že už brzy bude muset odjet.

&quot;Elmo řediteli, co teď?&quot;

„No, rozhodně tě vypravím až zítra ráno, takže budeš mít čas se rozloučit a sesbírat vše potřebné. Mám tě poslat do Weldosie. Dám ti průvodní listinu a osvědčení, že patříš k nám. To, kdyby tě bohužel chytli.. Musíš mi slíbit, že v takovém případě ochraň hlavně tento sirotčinec. Myslím si však, že se tě budou snažit dopadnout na cestě, vím přímo kde. Vyzrajeme nad nimi tak, že se tamtudy vůbec nevydáš.&quot;

„A přesto, není to nebezpečné? Pokud mě nenajdou, budou vědět, že jsi mě varoval.&quot;

„Za prvé, ne nezbytně. Nikdy nepodceňuj elfí hloupost. Možná máme špičaté uši, ale někdy si říkám, že mozky také. A za druhé, i kdyby ano, znamenalo by to pouze to, že se sem vloupe vrah a podřízne mi hrdlo ve spánku. Ale nikdo nemůže obvinit samotný sirotčinec. Jsme příliš cenná instituce, než aby si nás mohl někdo dovolit napadnout bezdůvodně.&quot;

Až teď si Aedr uvědomil, co pro něj Trodor dělá. Nasazuje svůj život za jeho.

„Děkuji. Mohu vám to nějak splatit? Jakkoliv...&quot;

Trodorova tvář se rozzářila. „Ale mladý drigu, už jsem se bál, že se mě na to nezeptáš. Samozřejmě, že ano. Víš, jsem už starý, ale díky tobě prožiji ještě jedno dobrodružství, i když skrze Tebe.

Když jsem se toulal, získal jsem kontakty různě po světě a řeknu ti přesně, kam se vydat. Musíš co nejdříve zmizet z elfí říše, není tu pro tebe bezpečno. Můžeš se vrátit, ale rozhodně ne sám a rozhodně ne beze zbraně. Nejbližší je lidské království Nudur, ale to má příliš mnoho obchodních kontaktů s námi, byl bys jako pěst na oko. Ne, musíš jít do Druthramu, trpasličí pevnosti v horách. Najdi klan Wurthram. Řekni, že tě posílá bílý jezevec. Neptej se mě prosím, jak jsem k tomu přišel, chci si uchovat nějakou důstojnost. Každopádně Kdyby ti nevěřili, tak jim pověz toto:

_Drum, drum, Kartlin žere, propečené tučné sele,_

_párky tahá ze spíže, všechny drobky vylíže._

Složil jsem to, když jsem s klanem zapíjeli jmenování jejich náčelníka trpasličím králem. Kartlin byl takový tlusťoch a po pár pivech se zábava rozjela. Každopádně se ta říkanka ujala a Kartlin mi vyrazil dva zuby. Neříkám, že je dobrá. Ujala se asi hlavně kvůli těm dvěma zubům. To je jedno, každopádně jim s tou básničkou řekni i tuto historku. Nemohu ti bohužel dát nějaký můj symbol, bylo by to příliš nápadné. Každopádně až najdeš klan, ptej se po Lokovi. Loko je už asi docela starý, přesto velmi bystrá mysl. Ten už ti poradí, co dělat. Jestli se dáš k trpaslíkům, budeš cestovat, zalezeš do nějaké univerzity a stane se z tebe čaroděj, či se staneš kovářem a kolem tebe budou pobíhat dítka, to už je v tvých rukách. Ale musíš z této země co nejrychleji zmizet a chvíli se tu neukazovat. Až budeš za hranicemi, nos tuto čapku. Tuto... kde jenom je?&quot;

Trodor hmátl do kapsy kabátu, ale ruku vytáhl prázdnou. Zvedl se a začal zevrubně prohmatávat všechny kapsy. Nakonec povzdechl a pravil: „Stáří je naprd. Sice se dožíváme delšího věku než lidé, ale o to delší máme stáří. Pojď za mnou.&quot;

Zvedli se a šli skrze kuchyni do místnosti s označením pro sklad. Když vešli dovnitř, viděl Aedr pravý opak přijímacího pokoje. Všude ležely nějaké předměty. Luk, dva meče, kůže, svitky, koření, prsteny, pytle kdovíčeho a bedny s kdovíčím, nástroje na kdovíco a spoust dalších věcí.

„A, tady je! Jasně, před zrcadlem. Včera jsem si ji zkoušel. Ne, zkus si ji také.&quot;

Aedr si ji nasadil a zahleděl se na sebe do zrcadla. Místo zlatovlasého elfa na něj koukal umorousaný kluk. Nejenomže mu zakrývala elfí uši a zakryla vlasy, ale zapůsobila na jeho kůži, že nebyla tak lesklá, všechny hrany se zaoblily a kolem brady a úst viděl nějaké šmudlance čehosi. Snažil si to setřít, ale nešlo to.

Trodor se zasmál. „Drigu, jsi tu už 15 let a nepoznáš kouzlo, ani když tě kousne do zadku? Jedna žena z Vanmiru mi vyměnila tuto čapku za menší službičku spočívající v přenosu jednoho váčku s penězi z jedné kapsy do druhé.&quot; V tom se Trodor rozpovídal a Aedr nestačil žasnout. Ze strohého, přísného elmy Trodora se stal opět dobrodruh, který s nadšením v očích ukazoval na předměty a se zápalem vysvětloval jejich historii. Uplynul oběd, blížil se čas večeře a Trodor pořád mluvil a mluvil a Aedr se nemohl odpoutat. S každou novou historkou jako by Trodor zničil další předsudek, který o něm měl. Nakonec elma domluvil, podíval se na Aedra, usmál se a pravil: „Děkuji ti. Znovu jsem to celé prožil. Každopádně jednou možná budeš mít svoji místnost plnou trofejí, nebo můžeš mít hrobku se sochami uprostřed hor, nebo budeš žít v klidu na malém městečku. To dělá život životem. Ta nejistota, která v sobě skrývá netušené možnosti. Nyní běž a rozluč se se všemi. Nikomu nic neříkej. Kdyby se tě ptali, měl jsi dlouhý trest, 1000 jsi opisoval: nemám krást.&quot;

Aedr se uklonil a pronesl: „Děkuji vám.&quot; Chtěl dodat ještě něco, ale žádná vhodná slova nenašel, a tak se otočil a vyrazil ze dveří ven. Než zabouchl, slyšel, jak si Trodor pobrukuje. 
Zaposlouchal se, ale v tom mu začalo pobrukovat břicho. Zavřel dveře a vydal se na večeři.

# Elfí hierarchie:

drig - chlapec

darga - dívka

vaner – občan

venera - občanka

elma – čestný titul, důležitý občan

cadar - vysoký vojenský důstojník / mág / kněz

cedra – čarodějka, důstojnice

caltun – šlechtic

caltena - šlechtična

cindar – císař

cindra - císařovna
